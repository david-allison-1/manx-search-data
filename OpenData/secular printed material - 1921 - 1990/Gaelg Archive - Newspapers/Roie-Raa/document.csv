Manx,English
"Tammylt beg er dy henney va mee ronsaghey ny hrooid shenn ""Vrialtee Ellan Vannin"" 'sy Thie Tashtee ayns Doolish. ",
"Va mee shirrey fys mychione oanluckey my henn ayr Evan Crebbin voish Bradda, hooar baase ayns Toshiaght Arree 1933. ",
"Hooar mee yn pabyr naight kiart fy yerrey, as ayns shen, cred-jee ny dyn, va ny kione-linnaghyn shoh ""MANX LANGUAGE'S LAST GASP!"" ",
She skeeal v'ayn mychione Yn Olloo Marstrander cheet gys Creneash dy akin Harry Kelly dy gheddyn fys mychione y Ghailck. ,
Smooinnee bunnys ooilley ny Manninee ec y traa shen nagh row fer erbee ayn as Gailck flaaoil echey. Cha row fys ayn dy row Gailck flaaoil ec Ned as Y Gaaue as ooilley'n shenn sleih elley bione da'n cheeloghe aym pene feed vlein ny s'anmee.,
,
"Ec y traa shen, bwooise da Jee, va Manninagh aeg jeidagh ayn as graih echey er chengey ny mayrey, dooinney aeg v'eh as eshyn gobbragh da'n Ard Vaylee Percy Kelly ayns Straid Atholl, Doolish, raad hooar eh Gailck voish yn Ard Vaylee hene, agh erskyn ooilley, voish e charrey Harry Kelly, Creneash. ",
"She Markys Braide v'ayn, as ta Markys foast chyndaa ny leihaghyn ayns Gailck cour yn Ard Vriw tra t'ad goll y 'ockley magh er Cronk Keeill Eoin, Laa Tinvaal. ",
"Va enney ny share ec Markys er Harry Kelly na v'ec peiagh erbee elley as ta shin ooilley slane kianglt bwooisal da son y skeeal shoh, as skeeal mie t'eh dy jarroo. ",
"Er hoh diu eh, ayns focklyn Varkysh hene.",
,
'Breagagh',
,
12 / 2 / 1977,