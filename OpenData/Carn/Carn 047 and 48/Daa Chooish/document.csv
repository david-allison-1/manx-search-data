Manx,English
"Tra va mee ayns Derrybeg (Doon ny Ghoal) ec jerrey jeh'n vee shoh chaie, vrie Alan Heusaff jeem dy screeu red ennagh mychione lioar screeuit ec Polig Monjarret (Toniou Breiz-Izel) jeh kiaull Britaanagh. Ec y traa v'ayn shen cha row mee er n'akin ee, agh d'eeassee Julian Edwards maclioar j'ee chionnee eh ayns Kernow tammylt beg er-dy-henney dou. T'eh fo Cristl screeu ny sâ€™lhiurey er'n chooish agh honnick mee red ennagh 'syn roie-raa vees jeh suim ennagh dooinyn ta cloie nyn giaull hene. Va kiaulleyder imraait ghow toshiaght er'n vombarde marish dooinney elley va cloie er'n viniou tra nagh row eh agh daa vlein jeig d'eash. V'ad cloie cooidjagh rish queig bleeaney jeig as daeed, derrey yn laa hooar eh baase.",
,
"Cre'n fa ta mee g'imraa yn skeeal shoh? Ta mee er ve cloie yn kiaull Vannin rish mysh jeih bleeaney as va mee sheiltyn dy row mee cheet dy ve toiggalagh jeh'n chummey jeh. Chamoo daink mee quaiyl rish kiaulleyder dooie erbee, nagh moo vel mee er chloie marish peiagh erbee elley (er-lhimmey jeh Cristl) rish ny smoo ny mysh kiare bleeaney ec yn un cheayrt. Ga dy vel shin er ve goit stiagh 'syn aavioghey jeh nyn giaull, cha nel shin agh er n'ghoaill toshiaght beg foast. Ta'n kiaulleeaght ain cheet dy ve dooghyssagh dooin, as ta'n schlei cheet lhien, my vees ooilley shen currit cooidjagh as currit myr eiraght da'n sleih aeg, bee'n barriaght sniessey dooin. As nish red elley.",
,
"Hooar mee daa screeuyn voish Mining. Chionnee mee voue mysh kiare puntyn dy veain mysh daa vlein er-dy-henney. Hug ad raaue dou ayns ny screeuyn dy row yn meain shoh sollit lesh goulraght, t'ee cur magh beggan dy ghoulyn alpha. S'baghtal dy row ad eignit raaue y chur dou fo'n leigh Sostnagh, as, ny smoo, nagh row nyn gurrym oc ec jerrey derrey va mee er chur freggyrt daue dy row mee er lhaih eh. Choud's ta fys aym cha nel yn meain shoh feer aghaueagh, agh jeeagh er ooilley'n boirey daue as mish. Cre'n fa nagh vel B.N.F.L. eignit liorish yn leigh Sostnagh cheddin raaue er chur dooin ooilley ta beaghey mygeayrt yn Vooir Vannin mychione aghaueaghyn voish yn pyshoon t'ad deayrtey dagh laa stiagh 'sy cheayn? Myr dooyrt mee rish M. as C.P. Ltd, foddee dy vel mee fo smoo aghaue voish B.N.F.L. beaghey boayl ta mee tannaghtyn.",
,
Colin y Jerree,
