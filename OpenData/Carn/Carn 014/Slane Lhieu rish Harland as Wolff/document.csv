Manx,English
Slane Lhieu rish Harland as Wolff?,
,The London government is reported to be considering running down and even shutting Harland and Wolff's shipyard in Belfast.
"Ta skeealyn goll mygeayrt dy vel reiltys Lunnin smooinaghtyn mychione cur er colught Harland as Wolff ayns Beeal Feirshtey dy leodaghey, ny eer dooney dy bollagh. Ta ny Goaldee smooinaghtyn myr shoh er y fa dy vel palchey argid theayagh ayns y cholught shoh. Ayns y jeih bleeaney ta er ngoll shaghey, ta Â£137 millioon sluggit echey, ta shen dy ghra, y lieh chooid jeh'n argid ooilley va currit da colughtyn-lhuingey syn Unnaneys Reeoil. Myr shen, vel eh feeu dy chumrail 10, 000 dy 'ir-obbree Veeal Feirshtey gobbraghey, ga dy vel y chooid smoo jeu nyn 'leighalee'? Ta colught Harland as Wolff er chosney ard-ghoo lesh ny lhongyn t'ad er yannoo, as drogh-ghoo er y fa nagh vel cuirrey er ny chur da ""Catolee"" dy obbraghey daue. She colught 'leighalagh' t'ayn mie dy liooar.",
"Ta deiney ayns reiltys Hostyn corree er y fa dy ren olteynyn 'leighalagh' veih Ullee ayns ard-whaiyl Westminster votal noi'n clattys ry-hoi ashoonaghey troggal lhongyn sy Ghoal, ga dy row ny olteynyn cheddin shassoo son ashoonaghey ayns ny Shey Sheadinyn hene! Ta reiltys Obbree Hostyn er jeet dy ve feer voirit mychione cur slattyssyn trooid ard-whaiyl Westminster as v'ad jerkal rish cooney ennagh veih Ullee. Cha daink y cooney shen noadyr er y fa dy row ny 'leighalee' shickyr nagh jinnagh ny Goaldee ceau tooilley deiney ass obbyr ayns Nerin twoaie. Cha lhisagh ad er ve cho shickyr.",
"Feed blein er dy henney, va 20,000 dooinney gobbraghey da Harland as Wolff, daa cheayrt ny smoo na'n earroo nish. Dy beagh y colught doont, ragh yn earroo jeusyn ass obbyr ayns Nerin twoaie seose gys 16 sy cheead as ny smoo. Cha nee ny fir ta gobbraghey da'n colught hene veagh ass obbyr nyn lomarcan. Ta'n colught shoh er reaghey fo-chonaantyn (sub-contracts) mooarey lesh colughtyn elley as veagh foddey ny smoo jeih thousane dooinney ceaut magh ass obbyr. Verragh dooney y cholught builley agglagh da ny Shey Sheadyn. By vie lesh sharvaantyn theayagh Hostyn y colught ghooney: yinnagh shen sauail argid. Foddee nagh vel ad daaney dy liooar shen y yannoo. Agh fodmayd ve shickyr jeh un red. My vees y colught shoh doont sheese ny cummit bio, red erbee vees jeant ec ny Goaldee, bee jeant son ocsyn hene - son argidys Goaldagh, ta shen dy ghra.",
Brian y Stoyll.,
