Manx,English,Diplomatic
"Va ben ginsh yn laa shoh chaie mysh keayrt v’ee er gheddyn lhiannoo beg as va’n lhiannoo erskyn shiaghtin dy eash. Va’n dooinney eck ersooyl gys yn eeastagh skaddan, as va’n çhenn ghooinney lhie er yn lout, va ee hene as yn oikan lhie ayns yn chullee as va ben elley ny lhie mâree son sheshaght.  ","A woman was telling me the other day about a time she had little child and the child was above a weak old. Her husband was away to the herring fishing, and the old man was lying on the loft. Herself and the infant were lying in the parlour and there was another woman lying with her for company.","Va ben ginsh yn laa shoh chaie mysh cheayrt va ee er gheddyn lhannoo beg as va’n lhannoo erskin shaghtyn sy eash. Va’n dhoinney eck ersooylgys yn eeastagh scaddan. as van chen ghooinney lhie er yn lout, va ee hene as yn inkan lhie ayns yn chullee as va ben elley ny lhie maree son sheshaght , "
"     Keayrt ennagh ayns meanagh ny hoie ren ad clashtyn sheean ayns kione elley yn thie, as dooyrt yn ven va lhie mâree dy re yn kayt va ayns olk, as ren ee girree as goaill cainle dy yeeaghyn c’red va’n kayt jannoo. ","     Some time in the middle of the night they hears a sound in the other end of the house, and the woman who was lying with her said that is was the cat that was into mischief, and she got up and took a candle to see (look) what the cat was doing.","cheayrt ennagh ayns managh ny hoie re ad clashtyn sheean ayns kione elley yn thie as dooyrt yn ven va lhie maree dy re yn kayt va ayns olk, as re ee girree as ghoaill cinle dy yeaghy cre’d va yn kayt jannoo. "
"     Tra haink ee gys yn voayl va’n sheean v’eh ayns boayl elley as v’ee goll gys shen, eisht v’eh ayns boayl elley. Eisht ghow yn sheean toshiaght ayns yn çhamyr veg raad va’d freayl yn bainney. Hie yn ben stiagh ayns shen, as cha row red erbee ry akin ayns shen as ghow ee aggle mooar as cha row ee son geddyn ass yn çhamyr. ","     When she came to the place where the sound was it was in another place, and she was going there, then it was in another place. Then the sound started in the little room where they were keeping the milk. The woman went in there, and there wasn’t anything to see there, and she took great fight and she couldn’t get out of the room.","tra haink ee gys yn boayl va yn sheean ve ayns boayl elley as vee ghoaill gys she, esht ve ayns boayl elley. esht ghow yn sheean toshaght ayns yn chemyr veg raad va’d freeal yn bainney. hie yn ben stiagh ayns shen, as cha row red erbee ry akin ayns shen as ghoe ee aggle mooar as cha row ee son gheddyn as yn chemyr. "
"     Haink yn sheean ayns yn chullee, eisht raad va’n ven ny lhie, as dooyrt ee dy beagh ee goit, ny-yeih cha voddagh ee jannoo coraa erbee, as v’ee tayrnit bunnys ass yn lhiabbee.    ","     The sound came in the parlour, then where the woman was lying, and she said that she would taken, yet she couldn’t make any voiced sound at all, and she was nearly altogether pulled out of the bed.","haink yn sheean ayns yn chullee, esht raad va yn ven ny lhie, as dooyrt ee dy bagh ee goit ny-yeigh as voddagh ee jannoo corraa erbee. as vee tayrnyt bunnys as yn lhiabbee. "
"     Tra hooar yn ven elley asa yn çhamyr veg as haink ee gys yn chullee cha tappee as oddagh ee lesh yn soilshey as ren ad faagail yn ven yn derrey lheih er yn thalloo, as yn lheih elley ayns yn lhiabbee. ",     When the other woman got out of the little room she came to the parlour as fast she could with the light and they (had) left the woman half on the floor half in bed.,"tra hooar yn ven elley as yn chemyr veg as haink ee gys yn chullee cha thappee as foddagh ee, lesh yn soiljey as ren ad faigail yn ven yn derrey lhea er yn thalloo, as yn lhea elley ayns yn lhiabbee. "
     Ec yn un traa ren yn shenn ghooinney clashtyn yn sheean as ren eh girree ayns siyr as çheet gys yn chullee as va ooilley harrish çhelleearagh as cha daink ny ferrishyn ny raad oc arragh ny lurg shen.,"     At the same time the old man heard the sound and he got up in a hurry and came to the parlour and all was over right away, and the fairies never came their way again after that.",eck yn un tra ren yn shen ghoinney chlashtyn yn sheean as ren eh girree ayns siyr as cheet gys yn chullee as va ooilley harrish chelleearagh as cha daink ny ferishyn ny raad ock arragh ny lurg shen.
"     Ta mee er ve thannaghey ny napinyn dy chooilley laa gys jiu, as ta my chraueyn feer gonnagh. Ta’n obbyr er choyrt yn rheumatism er ash dou. Cha vel monney traa er ve aym dy yannoo monney. Renn me scrieu peesh mysh Cowley as va mee eginit dy scrieu ee da ny inneennyn as ny mec sy leigh echey.","     I’ve been thining the turnips every day until today, and my bones are very sore. The work has brought the rheumatism back to me. I haven’t had much time to do much. I wrote a piece about Cowley and I was compelled to write to his daughters and his sons.",     Ta mee er ve thannaghey ny nhapyn dy chooilley laa gys jiu as ta my craueyn feer gonnagh ta’n obbyr er churt yn rhumatism er ash dow dow cha vel monney traa er ve aym dy yannoo monney ren me scrieu Paat ??? mysh Cowley as va mee eginyt dy scrieu ee da ny inneennyn as ny meck sy leih eck eh.
     Cregneash July 27th sy vlein hoght cheead yeig kiare feed as nuy jeig.,"     Cregneash, July 27th in the year eighteen hundred and ninety-nine.",     Cregneaish Jyly 27th sy vlein hoght cheead yeig kair feed as niee jeig.
