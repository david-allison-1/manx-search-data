Manx,English,Notes
Coontey jeh Ellan Vannin ayns Arrane,,
1 t . Dy neashtagh Shiu agh rish my Skeeal,,
"As dy my ving lieu rish my Chant,",,
"Myr baar dy vodin lesh my Veeal,",,
Yinnin diu geil er yn Ellan Sheant.,,
"2 d . Quoi va’n cheead Er va reue aynjee,",,
"As crys myrshen ren taghyrt Da,",,
"Crys hug Parick Ee gys y cheead Chreestee,",,
"As crys myr haink Ee gys Stanley,",,
"3 d . Mannanyn beg va Mac y-Ler,",,
"E va’n cheead Er va reue aynjee,",,
"’S myr Shaar dy vodym curt-my-ner,",,
"Nagh rou E hene agh Anchreestee,",,
"4 th Cha nee rhy ’Chliw dreil E Ee,",,
"Chamoo rhy hoide ny lesh y Vowe,",,
"My Chiarragh E Longyn er treeal,",,
Ollagh E Ee mygeart lesh keue.,,
"5 th Yinnagh E Doinney er dagh brooghe purt,",,
"As erliat wooaid dy beagh ayn keead,",,
"Shoh myr dreil Mannanyn koie yn Ellan,",,
"Ee Sheer da hene caslys rhy’ booaid,",,
"6 th Yn Maal va cheet huggey as y Cheer,",,
"Va Bart dy Leayghyr ghlass dagh blein,",,
"As var ad gol lesh shen myr sfeer,",,
"Trooid ny Cheerey dagh ⁜ uie’l Ean,",,
⁜oiee:l: Eeoin – an anticipation – St Jn o . not,,
recognised here till aft r the arrival of St. Pat,,
&amp; X.ty &amp; Long after E.,,
7 th Part jeusyn va gol lesh Seose—,,
Mullagh y Chleau vooar Shen Barrool.,,
Part elley jeu va furraght wass.,,
"Eck Mannanyn erskyn Kemeool,",,
8 th Myrshononee var ad Veaghey—,,
"Agh erliam hene dy my veg nyn Geesh,",,
Gyn anvea as gyn kiarrail—,,
"Lesh beggan doggyr dyn lig nyn Skeeys,",,
"9 th Ny dy daink aynjee Parick ny myn,",,
"Ta Dooinney lajyr laan dy Art,",,
"As Deiyr E Mannanyn er y Tooing,",,
"As y ghrogh Vooinjyr dy Neauchiart,",,
"10 th Nagh Deiyr E ad ’schur E dy baase,",,
"Dagh annane jeusyyn hass ree-rout,",,
"As orroosyn cha ren E graase,",,
—Dy rou jeh Sluight ny Mutch ny Grou,,
11 th Nagh Vannee’n cheer veih kione dy kione,,
"Cha daag E veg y x Vroig\d/ aynjee, - - x",,
Idolatry,,
"Reue wheesh Yrrjid yn Liannoo beg,",,
"Dy dob reue da ve ny Chreestee,",,
12 th Shoh myr haink y cheead chredjeu Manin,,
"Eck Parick Noo er ny churt huinn,",,
"Yeesey Chreest dy niartaghey lianin,",,
"As myrgeddin lesh nyn Gloan,—",,
"13 th Vannee Parick Karmaan Noo,",,
"As daag eh E ny Aspick ain,",,
"Dy vishagh’n Credjeu ny smoo as ny smoo,",,
As chrog E Cabballyn dagh ynrycan.,,
14 th Ayns dagh Treen Balley chrog E annane,,
"Da’n Sleih shonone dy heet dy Ghuee,",,
"Myrgeddin chrog E Keel Charmaan,",,
"Ta’ee ayns y Feeley \&gt;Pheeley/ foast ny soie,",,
15 th Agh my dug Karmaan er y obbyr kione;,,
"Hug Jee fys er as haink y Baase,",,
"Myr shaar dy nion diu’n Chaghtyr chon,",,
"Cre vel Fer ayn hig jeh lesh Saase,",,
"16 th Eisht haink aynjee Maughold Noo,",,
"As ghow E Cheer haar eck y Chione,",,
Chrog E Keeil as rollick mimbee.,,
"Yn Boal my veean lesh veaghey ayn,—",,
"17 th Ny Cabballyn Shoh foint \&gt;phoint/ Karmaan,",,
"Da’n Sleih shonone dy heet dy Ghuee,",,
Chur Maughold shartan jeu ayns annane,,
"As Shen myr ren E Skeeraghyn cooie,",,
"18 th Eishtagh reesh hooar Maughold baase,",,
Ve oanluckit sy Cheeil hene haar eck y Chione,,
Yn cheead Aspick haink aynjee reesht.,,
"Myr shaar shon dou hene va Lonnan,",,
19 th Eisht haink aynjee Conaghyn—,,
"As Noo Myrooney shen va’n trass,",,
Ta’d nyn droor oanluckit Keeil Myrooney.,,
As ayns shen vees ad dy braagh vagh—,,
"20 th Nish lig mainn shaghey ny Deiney noo,",,
Chymney nyn Annym gys Mac Yee.,,
"Cre sfeeagh Fir-aglish ’voylley ny smoo,",,
"Derrey eck feanish Mac Ree nee,",,
"21 st She nish van Cheer ayns Shee as feue, \fea/",,
"Cha rou Dooinney erbee cur orrin correy,",,
"Agh sthill va ain pardoon veih’n Reaue,",,
Er derrey harragh E huin Ree Orrey—,,
"22 d Haink E lesh luingys chrain as pooar y Ree,",,
"As ghow E Cheer ain eck y Laan,",,
Shen va’n cheead Er va reue aynjee.,,
Dy ve son Ree er yn Ellan—,,
"23. d Erliam nagh ren E Skelley ayns purt,",,
"Chamoo ren E marroo aynjee,",,
Agh aym ta fys dy daink jeh ’ luight.,,
Three Reeghynjeig as Ree Orrey.,,
"24 th Ny daink huin Ollis\t/yr Mac Ree Olbey,",,
Lesh Luingys Chrain dy braue aynjee.,,
Agh erliam hene dy my voo lesh ’ oalsagh.,,
"Ny lesh y ghunnallys, Chragh E Ee,",,
25 th Cha daag E bio jeh Sluight y Ree.,,
"Mac ny hyn Oie gymmyrkey kione,",,
"Agh yn Inneen myr baar dod Ee,",,
"Dy gheddin Cooney veih Ree Ghoal,",,
Ghoaul,,
26 th Cha leah as chragh yn Noid y Cheer,,
"Nagh jagh E roysh as daag E Ee,",,
"Myr yinnagh y Chan Choo rish y Chooallan,",,
Aagagh eh E er y veggan vree.,,
"27 th . O l ghe y Olbynee ’s my vou feue,",,
"As my ren taghyrt duit hene cheet ayn,",,
"Cre fa nagh durree oo as ve dy Ree,",,
"As gyn v’er ghol royd back cha chon,",,
"28 th Cre fa nagh durree oo as ve dy Ree,",,
"Myr durree’n Ree mac Ree Laughryn,",,
"Agh staghyr liam dy baghyr liat,",,
"Ny Fee ve roak roak erskyn Chyn,",,
29. th Yn Laa dy chragh yn Noid y Cheer,,
"As chie E roish gys Olbey noon,",,
"Ghow Ish luingys eisht my sfeer,",,
"As chie rimbee gys Ree Haxon,",,
"30. th Ny dy jeanee’n Ree quoi vaee,—",,
"Ny cre va heilchyn gys y Choort,",,
Ta mish doort Ish Inneen da Ree.,,
As lesh my spooiley as gyn kioneayrt,,
"31 st She-e-dy-vea hyms \esht/ dooyrt y Ree,",,
Myrshen chur E daue myr bailliu.,,
Inneen Ree Orrey jeh Sluight Ree Laughryn.,,
"Poost rish Sir William the Montague,",,
"32 d Eisht haink aynjee Sir Jooan Stanley,",,
"As ghow E Cheer eck Runnysva,",,
"Liaggagh E lesh y vuilley Sleigh,",,
Dooinney’s Cabyl gys y laar.,,
"33 d Myr haink Eshyn ain aynjee,",,
"Ain cha ren E foddey furraght,",,
"Losht E shaght Baljyn Ballecheeil choobrey,",,
As ta part jeu ayn foast gyn mullaghee,,
34 th Eisht haink huin Cooiney as haink huin Quaail,,
"Haink huin towse \y/ Leih as reihl aynjee,",,
"Myr shen chur ad orrinyn Maal,",,
"As vees dy braagh er Dooinney as bee,",,
35. th Myr ta shoh jannoo correy dou hene,,
"Curjee nyn Mollaght er Manynee,",,
"Son She ad my vessey da’n Ellan shen,",,
"Dy yannoo dagh drogh leih aynjee,",,
The end of the old Song.,,
New Addittion,,
An Addition to the foregoing Song—,,
"36 th . Ny Stanleyghyn ta nish eck kione,–",,
"As ermaarn jeusyn cha vel monney,",,
"Son nish ta ain Duke mooar veih Noalbin,",,
Ta’n ennym echey Jeeamys Murray.,,
"37 th . Eck Runnysva haink E huin Stiagh,",,
"As Dooinney aalin neeshtagh vayn,",,
Tra ve Shool fod ny Deiney Seyr ain,,
Cha rou yn Vannynagh cha’rd rish ayn.,,
"38 th . Fo Olbynee nish ta Shin rheilt,",,
"Ryd nagh rou Shin rish moarane laa,",,
Agh cumjee Shicker gys nyn leih.,,
"As ullee’n Teah ain sthill Huzza,",,
A further Addition,,
"39 th . Agh nish ta Shin fo Rheil y Ree,",,
"As geek da’n Olbynagh nyn Geesh,",,
"Ta’n Caghla mooar brishey nyn Gree,",,
"Ta nyn Ard Ghellal l\h/aggit Sheese,",,
40 th . Agh Shuish fir vaghee’n Ellan Shoh—,,
Nagh bee shiu Trimshagh aght erbee.,,
"Jeanjee Shuish Genn mie as y Noa,",,
Hig Bannaght foast ver Shin ayns Cree.,,
Finis,,
For the Worship ll Mr. Quayle From his Hum l.,,
Serv[ant] John Kewl[ey],,