Manx,English
Sing Mannanan beg Mac Leirr.,
"1. Dy n’eastagh shiu agh rish my Skeayll,",
As dy by ving lhieu ayns my Chaint;,
"Myr share dy voddyms lesh my Veeall,",
Yinnin diu Geail jeh’n Nellan sheeant.,
2. Quoi yn ched er eck row reaue Ee.,
Ny kys eishtagh myr hagher da;,
"Ny kys hug Parrick ayn Chreestee,",
Ny kys myr haink Ee gys Stanlaa.,
"3. Mannanan Beg va Mac y Leirr,",
Shen y ched Err eck ’row reaue Ee.,
"Agh myr share oddyms Cur-my-ner,",
Cha row eh hene agh Ann Chreestee.,
4. Cha nee lesh e Chliwe ren Eh ee reïll.,
"Cha nee lesh e Hideyn, ny lesh e Vhow;",
"Agh tra aiggagh eh Luingys troailt,",
Ollagh eh ee mygeayrt lesh Keaue.,
"5. Yinnagh eh Dooinney ny hassoo er Broogh,",
Er lhieu shen fene dy beagh ayn Kead,
"As shen myr dreayl Mannanan Keoiee,",
Yn Nellan shohnone lesh Cosney booid,
6. Yn Mayl deeck dagh unnane ass nyn Cheer,
Va Baart dy Leoghyr glass dagh Bleïn,
"As eisht shen orroo deeck myr Keeish,",
Trooid magh ny Cheerey dagh oie Loïne.,
7. Part rogh lesh y Leoagher seose,
Gys y Slieau mooar ta heose Barrool;,
"Part elley aggagh yn Leoagher wass,",
Eck Mannanan erskyn cheamoil.,
"8. Myr shen eisht ren adsyn beaghey,",
"O er lhiam fene, dy by veg nyn Keeish,",
Gyn Kiarrail as gyn Imnea.,
Ny doghyr dy liggey er nyn Skees,
9. Eisht haink ayn Parrick ny meoin,
"She Dooinney noo ve lane dy Artoo,",
"D’imman eh Mannanan er y Towin,",
As e ghrogh vooinjyr ny Loaghartee.,
"10. Vannee eh yn Cheer veih Kione dy Kione,",
"As reau cha daag eh bio ayn jee,",
"Dy row jeh urjid lhiannoo beg,",
Dy dod reaue dy ve ny Chreestee.,
"11. As jeusyn ooilley dy row olk,",
Orroo cha ren eh veg y Ghrase,
Dy row jeh Sluight ny Buck crout,
Nagh ren eh stroie ru choyrt gy Baase.,
12. Shen myr haink yn ched Chredjue Mannyng,
Ec Parrick Noo er ny choyrt ayn,
As Chreest dy niartagh aynin eh,
As myrgeddin neesht ayns nyn Gloan.,
"13. Eisht vannee Parrick Karmane noo,",
As daag eh eh ny Aspick ayn;,
"Dy niartagh yn Credjue ny smoo as ny smoo,",
As Cabballyn ren eh ynrick ayn.,
"14. Ayns dagh treen Balley ren eh unnane,",
Da’n Sleih shenayn dy cheet dy guee;,
"Myrgeddin hrog eh Keel Charmane,",
Ta ayns y Pheely foast ny soie.,
"15. My dug Karmane er yn Obbyr Kione,",
Hug Yee fys er as hooar eh Baase;,
"Myr shione diu hene yn Chaghter choyn,",
Cha vel fer ain hed jeh lesh saase.,
"16. Hooar eh Baase as t’eh ny lie,",
Red by vooar y treih ve cha leah er ninlagh,
"Crosh dy Chlagh ted e ghaa Chass,",
"Ayns y Cheel fene foast ayns y Pheeley,",
17.  Eisht haink Maghould ayn myr Beer,
As ghow eh Thalloo eg y Chione;,
"As hrog eh Keel as Rollick mygeayrt,",
Yn Ynnyd by veayn lesh beaghey ayn.,
"18. Ny Cabballyn doardee Karmane noo,",
Da’n Sleih shenayn dy heet dy guee;,
"Hug Maghould shartance jeu ayns unnane,",
As myr shen ren eh ny Skeeraghyn cooie,
"19.  Hooar Maghould Baase as t’eh ny lie,",
Ayns y Keel fene haar eg y kione;,
"As yn nah Aspick haink ny yeï,",
Myr share shione dooys she eh va Lonnan.,
"20. Connaghyn y nah er reesht haink ayn,",
As haink Myhrooney reesht yn tress;,
"T’ad shen nyn droor ayns Keel:myhrooney,",
As ayns shen vees ad dy brâ vaght.,
21. Nish lig mayd shaghey ny Deiney noo,
As chimmyr mayd nyn Anmeenyn gys Jee,
Cha vieu fir agglish voylley ny smoo;,
Derrey hig ad fenish Ree dagh Ree.,
"22. Myr shen eisht ren adsyn beaghey,",
Gyn Dooinney ayn yinnagh orroo Corree;,
"Agh goll dy gheddin pardoon veih’n Raue,",
Er derrey haink eh huck Ree Gorree.,
"23. Lesh y Luingys hrean as pooar e Ree,",
As ghow eh Thalloo ec y Layne;,
"Shen y ched er eck’ row reaue Ee,",
Dy ve ny Ree er yn Nellan.,
"24. Cha geayl mee dy ren eh skielley ayns Purt,",
Chamoo ren eh marroo ayn=jee;,
"Agh aym ta fys dy daink jeh Liught,",
Three Ree’ghyn jeig jeh Ree Gorree.,
"25. Eisht haink ayn quinney as haink ayn quaile,",
Haink towse dy loie as reïl aynjee,
"Ny Keeishyn mooarey as y Mayl,",
Vys dyn shirrey dy bragh er Dooinney dy bee.,
26. My ta red erbee jannoo skielley diu hene,
"Cur=jee nyn Mollaght er ny Mannynee,",
"She ad by vessey da’n Ellan sheeant,",
Ec dagh drogh Leih yannoo ayn=jee.,
"27. Eisht haink Olistiryn mooar m ’ Ree Albean,",
Lesh Luingys hrean dy braue aynjee;,
Agh er lhiam pene dy bee voo lesh foalsaght,
Cha nee lesh Dunnalys smoo cragh eh ee.,
"28. Cha daag eh bio jeh Sliught y Ree,",
Mac ny Inneen dymmyrk e Chione;,
"Agh un Inneen myr bare dod ee,",
Hie dy hirrey Cooney gys Ree Goal.,
"29. O Albynee, my vow uss feeue,",
As dy haghtyr ec dty heet ayn;,
"Kys nagh duirree oo as ve dty Ree,",
"Myr v’ou O Ree as Mc Ree Laughlin,",
"30. Agh s’beg y lhiam dy veg y laitt,",
Ny fiee ve Rock Rock erskyn dty Ching,
Agh lig dooin loayrt jeh’n Inneen gring,
Neer as nagh daag oo bio agh ee.,
"Haink jeh Sluight Ree Laughlin,",
As v’ee Inneen da Ree Gorree.,
"31. Cha leah as cragh eh Noid yn Cheer,",
Nagh Jaagh eh roish as daag eh ee;,
"Myr yinnagh y sowin Coo rish e Quallan,",
Aggail ny lie er beggan Bree.,
"32. Cha leah as cragh eh Noid yn Cheer,",
"Nagh jagh eh roish gys Nalbin noole,",
"As gow ish Luingys neesht myr Beer,",
As hie rhymbee gys Ree Houghsyn.,
"33. Cha leah as rosht ee gys y Chooyrt,",
"Nagh jagh jee er soiagh dy feer coair,",
As da ny Deiney haink maree;,
Hug y Ree palchey d’Argid as d’Airh.,
"34. As dy dennee eh jee Quoi vi’ee,",
Ny cre va ’healkyn gys e Choort;,
"Ta mish dooyrt ish Inneen da Ree,",
Err reash my spooley as gyn Kiannoort.,
"35. Er jeet mysh dty Vyghin as mysh dty Ghrayse,",
Ta mish neesht er jeet O Ree;,
"Cha nell gearree Miyn ny Maase,",
"Agh gearree aish mysh dty Chim Ree,",
"36. She=dty=vea dooyrt Ree Houghsyn,",
As ren nyn poossey ad myr beaue,
Sliught Ree Loughlin as Inneen Ree Gorree,
O rish Sir William dy Mountegue.,
37. Eisht Sir William va Ree Vannin,
Cha ren eh Soiagh jee agh beggan feeue,
"Son creck eh ee as ghow eh Masse,",
O Ree red bastagh dy ren reaue.,
38. Rish y Chiarn Scrope creck eshyn ee,
O Ree nagh merg hug saynt da Masse,
Ga dy row eh ayns foar mooar rish y Ree,
Gerrit ny yei ve er ny choyrt gy Baase.,
39. Agh fys nyn Gooishyn cha vell aym,
Quoi erbee sallish lig da fysseree;,
"Agh ayms ta fys nyn Gooishyn dy feer,",
Dy row lane Masse sceolt ec y Ree.,
"40. Haink y Nellan reeshtagh gys y Ree,",
"Myr va’n Conaant jeant rish y Chiarn Scrope dy jarroo,",
"Son cha dug eh veg sodjey da ee,",
Ny veagh eh hene booiagh er y Thalloo.,
"41. Haink y Nellan neesht gys Laueyn y Ree,",
As mooar Bree cha row echey ayn;,
"Hug eh da’n Earl Northumberland ee,",
My=ta cha dug da annane jeh ’ Cloan.,
42. Adsyn veagh dunnal ayns Maghyr-caggee,
Yiogh ad Giutyn mooarey myr balliu,
"Agh ayns Caggey mooar Alsperee,",
Va’n Earl Northumberland er ny varroo.,
"43. Quoi haghyr eishtagh gys y Vaghyr,",
Agh Sir Jowan Stanley cosney Booid;,
"Myr by vannee haink er hene y Laa,",
Lesh y Chliwe gyere v’eh sheer goll trooid.,
"44. Yeah by veg er hene nyn Mea,",
"Yiarragh y Dooinney nagh beagh ayn Glare,",
As varragh eh lesh y voolley sleï,
Cabbyl as Dooinney gys y Laare.,
"45. Cre by oase veagh Claggin y King,",
Gyn Ching cha rogh eh ass;,
"As cre by eïlit veagh e Greem,",
Roshagh e Chliwe gyere gys y Cress.,
"46. Tra scuir eh maghyr as ghow eh fea,",
Eisht boggey mooar ghow yn Ree ayn hene,
"As deïe eh magh huggey Sir Jowan Stanley,",
Dy ghoail y heagher jeh Maase ny jeh Nee,
47. Er yn oyr dy vel uss er my rears,
Nish cosney Booid doose as dhyt hene;,
"Gow uss voyms son leagh dty heaghyr,",
Ellan mannin son dy brâ beayn.,
"48. Shen myr haink yn Ellan gys nyn Laue,",
As shen myr haink yn ched Stanley ayn,
As Ree lurg Ree dyn shaghney veih Gaue,
As mooarane Blein nyn Chiarnyn ayn.,
49. Eisht tra hooar Sir Jowan Stanley baase,
Haink Sir Jowan reeshtagh e Vac;,
"Va ry mooarane Blein heear ayns Neerin,",
Ny Lieftenant feer ooasle oc.,
"50. Eisht haink Thamase Derby ruggyr Ree,",
She eh hene va cheau yn Cribble oar,
"Cha row’n Chiarn ayns Soghsyn sthie,",
Ec’ va whilleen gyman dy heet ny coar.,
"51. Er ny Albanee whilleen eh Clea,",
"As hie eh nool gys Balla=Keel=Cooberagh,",
"As ren eh leid y Claddagh er thieyn,",
Dy vel paart jeu foast ayn gyn Mollagh,
52. Nagh baagh shen daasyn dy Ghooinney aeg.,
"Y Clea chooilleen myr by vooar y Graine,",
"Roish my daink reaue er e Gob fassage,",
As y Geoanney curitt lesh ass dy slane.,
"53. Ayns yn thousane Queig cheead as shiaght,",
Ayns Mee ny boaldynney dy kiart;,
"Ghow eh Thalloo Mannin ayns Runysway,",
Tra va’n Thoah bun=ry=skyn hug eh gys f{ea.},
"54. Leid y thie as dreayl eshyn eh hene,",
Dy Ree ny dy ruggyr dy hreg ny hrene,
"Cha vaik shinnyn rish milley Vlein,",
Chamoo hee reesht yn earish ain.,
55. Agh arragh voylley cha jeanyms ny smoo,
"Choud as soiagh dooinney fenish my ghaa hooyl,",
"Er aggle dy daghyr daue rym y ghra,",
"Dy nee son leagh v’in sheer vrinoole,",
"56. Agh faigyms da’n nah Ghooinney hig my yeih,",
"Y Voylley hene myr sheiu chur da,",
"Tra vees y Cress ny lie ’syn oaie,",
Yiow’n Dooinney Booid myr share hoill eh.,
,
,
,
,
,